# Mors Utmaning
Detta repositorium innehåller möjligheterna för Mor att kunna ta del av en viktig nyhet i framtiden. Av säkerhetsskäl måste dessa framtida nyheter av denna kaliber kodas, så att nyheterna inte riskerar falla i fel händer. Vid utfärdningstillfället är nyheterna inte redo – det ligger hos Mor att ha lösningen redo till när nyheterna kommer i framtiden, eller att vid mottagandet av nyheterna börja klura på lösningen.

## Beskrivning
Utmaning.py innehåller Python3-kod som möjliggör kodning av ett meddelande i klartext. Alla förutsättningar för att kunna avkoda ett kodat meddelande finns i Python3-filen, men funktionerna för att avkoda behöver implementeras. Utmaningen förutsätter kodvana på nybörjar nivå. Därför uppmanas Mor att börja lära sig koda Python3.

## Resurser
Här föreslås resurser som Mor kan utnyttja för att ta sig igenom utmaningen. Resurser som *inte* nämns här avråds från att användas.

### Släkt och vänner
Släkt och vänner är en väldigt bra resurs att använda sig utav. De som är mer kodvana kan vara till stor hjälp till mor. Det enda kriteriet för att kunna utnyttja en släkting eller vän som resurs är att denne tar del av denna README innan den bistår, specifikt 'Instruktioner för bistående' nedan. Arkitekten för denna utmaning är undantagen från denna typ av resurs.

#### Instruktioner för bistående
Bistående personer förväntas följa nedanstående regler:
* Att inte skriva någon kod för Mor att använda sig av.
* Att endast agera som idébollplank och för att besvara kod- och algoritmrelaterade frågor.
* Att ha helgonaktigt tålamod med Mor.

Meningen med denna utmaning är att vara en kul och stimulerande grej för Mor – ha det alltid i åtanke när ni bistår.

### Online Python3-tolk
För att kunna köra Python3-skriptet/programmet, behöver man ha en s.k. Python3-tolk. Det går rätt enkelt att installera lokalt på sin maskin, men om man inte orkar göra det, finns https://www.online-python.com/. Kopiera i så fall innehållet i Utmaning.py till hemsidan, koda fritt, och sedan kopiera tillbaka till filen när du är klar.

### Kodredigerare
Godtycklig program för att redigera kod rekommenderas, för att enklare skriva och läsa av kod. Med online-verktyget så inkluderas en kodredigerare, så man kan skippa det i så fall. Visual Studio Code är annars ganska light-weight.

### Introduktions- och genomgångsvideor online
Det finns många videor online so hjälper en att komma igång med Python3. Samtliga är tillåtna att utnyttja.

### Utmaningsarkitekten
Utmaningsarkitekten är tillgänglig för att besvara Mors eventuella frågor, men han förbehåller sig för att svara kryptiskt eller intetsägande vid behov.

## Nyhetsmeddelande
Vid denna skrivande stund är nyheten inte tillgänglig – den kommer att stå här i kodad form när den är redo.
